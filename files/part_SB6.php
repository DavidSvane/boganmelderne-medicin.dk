<div class="standard_width">
	<br /><h1 id="top">6. Semester Bachelor</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semestret generelt</p></a></li>
		<li><a href="#opbygning"><p>Semestrets opbygning</p></a></li>
		<li><a href="#forlobet"><p>Forløbet</p></a></li>
		<li><a href="#fagene"><p>Fagene</p></a>
			<ul>
				<li><a href="#temaa"><p>Tema A</p></a></li>
				<li><a href="#temab"><p>Tema B</p></a></li>
				<li><a href="#temac"><p>Tema C</p></a></li>
				<li><a href="#temad"><p>Tema D</p></a></li>
			</ul>
		</li>
		<li><a href="#undervisning"><p>Undervisning</p></a></li>
		<li><a href="#obligatorisk"><p>Obligatorisk undervisning</p></a></li>
		<li><a href="#eksamen"><p>Eksamen</p></a></li>
	</ul>
	
	<h2 id="generelt">Semestret generelt</h2>
	<p>6. semester er det første semester på den kliniske del af studiet. Du vil tydeligt kunnemærke at du tager hul på en ny del af uddannelsen og en ny måde at få undervisning på. Undervisning foregår primært ude på hospitalerne, hvor du får undervisning af læger, der har en klinisk hverdag med patienter. Du kommer til at lære rigtigt lægearbejde som symptomatologi, diagnostik, udredning, differentialediagnoser, behandling og forebyggelse.</p>
	<br /><p>6. semester er første semester, hvor du ikke længere følger det hold, som du startede sammen med på 1.Semester BA. Undervisningen foregår stadig dels som forelæsninger og dels SAU, men nu med et nyt SAU-hold. Du kan komme på 3 forskellige hospitaler Herlev, Rigshospitalet og Bispebjerg/ Hvidovre.</p>
	<br /><p>Bispebjerg og Hvidovre skiftes til at have 6. semester hvert halvår. Alt i alt er 6. semester et rigtig spændende semester hvor du lærer meget om sygdomme.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semestrets opbygning</h2>
	<p>Semesteret er delt i 4 temaer:</p>
	<ul>
		<li>Tema A: Mikrobiologi og farmakologi</li>
		<li>Tema B: Infektionsmedicin og lungesygdomme</li>
		<li>Tema C: Endokrinologi</li>
		<li>Tema D: Bevægeapparatets sygdomme</li>
	</ul>
	<p>Hvilket tema du starter med afhænger af hvilket hospital du ender på. Hvert tema tager 4 uger. Fakultetet har formelt inddelt alle temaerne i en diagnostisk og klinisk del. Der vil i praksis være undervisning i begge dele sideløbende, men du vil blive eksamineret i de to aspekter hver for sig. Du kan læse mere om eksamen længere nede i beskrivelsen.</p>
	<br /><p>Følgende kurser er fordelt ud på de 4 temaer:</p>
	<ul>
		<li><b>Kursus i diagnostiske fag:</b> Diagnostisk radiologi, patologisk anatomi og cytologi, klinisk genetik, kliniskmikrobiologi, klinisk immunologi, klinisk fysiologi og nuklearmedicin samt klinisk biokemi</li>
		<li><b>Kursus i kliniske sygdomsenheder:</b> Infektionsmedicin, lungemedicin, endokrinologi, reumatologi, ortopædkirurgi</li>
		<li><b>Mikrobiologisk øvelseskursus</b></li>
	</ul>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="forlobet">Forløbet</h2>
	<p>Rækkefølgen af temaerne er forskelligt og afhænger af det hospital man bliver tilknyttet. Denne plan er lavet for Bispebjerg F2015.</p>
	<br /><img src="files/grafik_sb_6.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="fagene">Fagene</h2>
	<h4 id="temaa">Tema A</h4>
	<p>Udgøres af mikrobiologi. Undervisningen foregår på Panum og den består af forelæsninger og SAU-undervisning, samt øvelser i laboratorierne på Panum. Mikrobiologi kurset varer 3 uger (ca. 3 timer dagligt) og er obligatorisk. 2 uger af kurset omhandler bakteriologi og en uge omhandler virologi.</p>
	<br /><p>Øvelserne foregår fra kl. 13 til ca. kl. 16. Om formiddagen er der forelæsninger som ikke er obligatoriske.</p>
	<br /><p>På Absalon findes store oversigtsplancher over bakterier, vira, svampe og parasitter. Print dem og brug dem ved din læsning. Plancherne er ikke fyldestgørende, skriv noter til dem og lær dem udenad.</p>
	<br /><p>Et godt råd er at du bruger energi på at læse og få et godt overblik over bakteriologien, eftersom det er grundlaget for en stor del af sygdommene i tema B.</p>
	<h4 id="temab">Tema B</h4>
	<p>Omhandler infektionssygdomme og lungesygdomme. Infektionsmedicin hænger godt sammen med tema A, idet du lærer at bruge sin teoretiske viden om mikrobiologi på sygdomme hos mennesker.</p>
	<br /><p>De fleste infektionssygdomme, som du lærer om i dette tema er forårsaget af bakterier, hvilket giver et sammenspil mellem tema A og B.</p>
	<br /><p>Under lungemedicin beskæftiger du dig med lungernes sygdomme. Der er især fokus på Kronisk obstruktiv lungelidelse (KOL) og astma, der er de sygdomme du ser flest af på de lungemedicinske afdelinger.</p>
	<h4 id="temac">Tema C</h4>
	<p>Handler om de endokrinologiske sygdomme. Det en fordel at have styr på 5. semesters pensum om de endokrinologiske hormonakser. Den mest prominente sygdom i dette tema er diabetes mellitus (DM) type I og II.</p>
	<h4 id="temad">Tema D</h4>
	<p>Beskæftiger sig med bevægeapparatets sygdomme, det vil sige reumatologi som den medicinske del og ortopædkirurgi som den kirurgiske del.</p>
	<br /><p>Reumatologi omhandler bindevævssygdomme og kan deles i to grene, hvor den ene handler om gigtsygdomme, mens den anden handler om systemiske autoimmune sygdomme.</p>
	<br /><p>Ortopædkirurgi omhandler frakturer og skadestuekirurgi for både børn og voksne. Her skal du vide meget om kirurgiske behandlingsmuligheder og frakturklassifikationer.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="undervisning">Undervisning</h2>
	<p>Udover at have undervisning i sygdomslære, har du også undervisning i diagnostiske fag (radiologi, klinisk biokemi, klinisk fysiologi mm.), patologi og farmakologi. Derfor benyttes mange af 5. semesters fag igen på 6., hvor de yderligere uddybes. Undervisningen består af forelæsninger og af SAU-undervisning på hold af ca. 24 studerende. Alle underviserne på tema B, C og D er færdiguddannede læger, der ved siden af undervisningen har en klinisk hverdag med patienter. Dette gør undervisningen mere relevant og inspirerende, da de kan fortælle om deres patienter og gøre cases i SAU-undervisningen mere realistiske.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisning</h2>
	<p>Deltagelse i hele det mikrobiologiske øvelseskursus dvs. øvelsesforberedelsestimer, øvelser og efterbehandlingstimer samt skriftlig aflevering. Kurset tager ca. 3 uger og varer fra kl. 13-16.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>Eksamen på sjette semester er blevet todelt. Den første og største er en 6-timers skriftlig integreret eksamen, uden hjælpemidler, fraset lommeregner uden lagrede data. Der vikomme spørgsmål indenfor infektionsmedicin, lungemedicin, endokrinologi, reumatologiog ortopædkirurgi. Spørgsmålene stilles primært som case-form. Til eksamen har de fleste tid til at læse deres eksamensbesvarelse igennem, hvis tiden struktureres ordenligt.</p>
	<br /><p>Den anden eksamen falder ca. en måned efter den første. Dette er en 3-timers skriftlig integreret eksamen, uden hjælpemidler, fraset lommeregner uden lagrede data. Det er multiple choice. Her vil der komme spørgsmål indenfor diagnostisk radiologi, patologisk anatomi og cytologi, klinisk genetik, klinisk mikrobiologi, klinisk immunologi, klinisk fysiologi og nuklearmedicin samt klinisk biokemi.</p>
	<br /><p>Du eksamineres desuden i din bacheloropgave på 6. semester. Denne eksamen koordinerer du dato for med din vejleder. Vær opmærksom på, at der er flere formalia din opgave skal opfylde, samt forskellige deadlines, du skal overholde. Se Kunet. For deadlines.</p>
	<br /><p>Eksamensplanen kan findes på følgende link: <a href="http://sund.ku.dk/uddannelse/vejledning-information/eksamensplaner/medicin/medicin-eksamensplan-sommer2015-141111.pdf" target="_blank">Eksamensplaner</a></p>
	<br /><p>Hvis du vil se ECTS point for kurserne, målbeskrivelser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/medicin-ba-2012-14.09.01.pdf" target="_blank">KUnet - Kursusbeskrivelser</a></p>
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>