<div class="standard_width">
	<br /><h1 id="top">5. Semester Kandidat (2009)</h1>
	<p class="center"><i>Semesterbeskrivel af 5. semester kandidat for 2015-ordningen bliver lagt op her i løbet af foråret.</i></p>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semestret generelt</p></a></li>
		<li><a href="#opbygning"><p>Semestrets opbygning</p></a></li>
		<li><a href="#fagene"><p>Fagene</p></a>
			<ul>
				<li><a href="#kandidat"><p>Kandidatopgave</p></a></li>
				<li><a href="#vko"><p>VKO - Valgfri klinisk ophold</p></a></li>
				<li><a href="#ojne"><p>Øjne, hud, kønssygdomme, ører, næse og hals</p></a></li>
			</ul>
		</li>
		<li><a href="#beskrivelser"><p>Kursusbeskrivelser</p></a></li>
		<li><a href="#undervisnings"><p>Undervisnings</p></a></li>
		<li><a href="#obligatorisk"><p>Obligatorisk undervisning</p></a></li>
		<li><a href="#eksamen"><p>Eksamen</p></a></li>
	</ul>
	
	<h2 id="generelt">Semestret generelt</h2>
	<p>Mange føler at fjerde semester KA kan minde om en langsom kvælningsdød, fordi man aldrig kan stoppe op og trække vejret. Femte semester er heldigvis noget mere tilgivende på denne front. Mindre omfangsrige fag, ingen lange klinikdage, potentielt mange ugers fri. Det lyder næsten for godt til at være sandt – hvilket det delvist også er. Ikke desto mindre vil du føle, at du kan komme lidt ned på jorden igen. Hvis du allerede har ordnet dit valgfrie klinisk ophold eller tager det som et sommerferiekursus (se nedenfor), er ”meget fri” endnu tættere på at være en fuld sandhed.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semestrets opbygning</h2>
	<br /><img src="files/grafik_sk_5.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="fagene">Fagene</h2>
	<h3 id="kandidat">Kandidatopgave</h3>
	<p>Semestrets første uger er afsat til at skrive opgaven, som på mange måder minder om bacheloropgaven. Der er mulighed for at benytte forskningsårsopgave eller en videnskabelig artikel (det er et krav at man er førsteforfatter, men ikke at den er publiceret) som kandidatopgave. Ellers kan man skrive en 15 A4- siders opgave. Bemærk at du skal have underskrevet ”forsiden” d. 1. februar/1. september for henholdsvis forår- og efterårssemestre. Med forsiden menes, at du har fundet vejleder og han eller hun har underskrevet at ville fungere i denne rolle.</p>
	<br /><p>Efter eksaminerne i de tre sansefag, har du ca. 1 måned før ”resten” af de studerende er færdige med deres semestre. Da semestret er relativt let på undervisningsfronten, er det oplagt for den studerende også at skrive sin kandidat på samme tidspunkt (måneden efter eksaminerne er sågar afsat til kandidatopgaven). Ligeledes anbefales dette på det varmeste. Hvis man valgte at tage et kursus i stedet for et reelt VKO, som beskrevet ovenfor, vil man have ekstra meget tid.</p>
	<br /><p>Når du kommer på 6. semester kandidat, vil du virkelig sætte pris på denne beslutning.</p>
	<br /><p>For en uddybet redegørelse for, hvad der forventes til hvert fag, henvises der til målbeskrivelsen på Københavns Universitets hjemmeside.</p>
	<h3 id="vko">VKO - Valgfri klinisk ophold</h3>
	<p>Tidligere har VKO ligget i de sidste 4 uger af semestret, hvorfor mange har startet sommerferien tidligt, da udlandsophold, forskningsår eller lægevikariat har gjort det ud for de 2,5 ECTS-point. Dette efterår ligger VKO dog i direkte forlængelse af Kandidatspecialet, inden fagene starter. Desuden skal man være opmærksom på, at lægevikariater og lønnede forskningsår ikke længere giver merit for VOK! På trods af at K’et står for Klinisk, behøver man ikke bruge ugerne i klinikken, men dette er selvfølgelig stadig en mulighed. Derudover er der mulighed for at tage nogle alternative kurser, som fx Basal og klinisk sexologi eller i Geriatri. Læs mere på <a href="https://intranet.ku.dk/medicin_ka/undervisning/vko/Sider/default.aspx" target="_blank">https://intranet.ku.dk/medicin_ka/undervisning/vko/Sider/default.aspx</a></p>
	<h3 id="ojne">Øjne, hud, kønssygdomme, ører, næse og hals</h3>
	<p>Efter de første uger med hvad der kan betragtes som studiets eneste valgfrie elementer, kan man ånde lettet op og overgive sig til den vante skemalagte hverdag, som KU har givet én de sidste 5 år. Nu begynder undervisningen i semestrets tre fag: dermatologi (hudsygdomme), oto-rhino-laryngologi (ørenæse- halssygdomme) og oftalmologi (øjensygdomme). Efter at have været på adskillige kliniske semestre, har man efterhånden vænnet sig til, hvordan disse indeholder ophold i klinikken i alle ugens dage. Men sådan skal det ikke være på kandidatens femte semester! Her er klinikken indrettet således, at man én dag om ugen har 2-3 timers dermatologi, en anden dag har 3 timers oto-rhino-laryngologi, en tredje dag har 3 timers oftalmologi og så om fredagen er der 3-4 forelæsninger. Hvorfor? Fordi vi kan! Heldigvis er det indrettet sådan at de forskellige ugedage altid indeholder det samme fags undervisning, og underviseren er den samme hele semestret (og eksamen) igennem. Har man eksempelvis øre-næsehals undervisning kl. 12-15 om onsdagen, vil dette gå igen resten af semestret.</p>
	<br /><p>Overordnet er det sådan, at både øre-næse-hals og oftalmologi er meget fokuseret på, at man kan lave de respektive objektive undersøgelser korrekt. Teoretisk viden er vigtigt, men ikke i samme grad, som i andre kliniske fag. Dermatologi har ikke nogen egentlig objektiv undersøgelse. Dermaskopi er en specialistopgave, som studerende ikke forventes at kunne. Derfor er derma noget mere fokuseret på teori, hvor især billeder af diverse hudsygdomme er vigtige. Kønssygdomme hører også til i derma, men det betyder ikke at man skal finde alle sine gamle noter om HIV og Hepatitis A-E frem fra skuffen, da der næsten udelukkende er fokus på deres hudsymptomer.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="beskrivelser">Kursusbeskrivelser</h2>
	<p>For en uddybet redegørelse for, hvad der forventes til hvert fag, henvises der til målbeskrivelsen på Københavns Universitets hjemmeside.</p>
	<br /><p>Hvis du vil se ECTS point for kurserne, målbeskrivelser for fagene og lignende, kan du ligeledes trykke her:</p>
	<ul>
		<li>Oftalmologi: <a href="http://kurser.ku.dk/course/smea09022u" target="_blank">http://kurser.ku.dk/course/smea09022u</a></li>
		<li>Oto-rhino-laryngologi: <a href="http://kurser.ku.dk/course/smea09026u" target="_blank">http://kurser.ku.dk/course/smea09026u</a></li>
		<li>Dermato- og venerologi: <a href="http://kurser.ku.dk/course/smea09033u" target="_blank">http://kurser.ku.dk/course/smea09033u</a></li>
	</ul>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="undervisning">Undervisning</h2>
	<p>Foruden forelæsningerne ugen inden de kliniske ophold, er der på de fleste hospitaler lavet formaliseret undervisning, hvor der gennemgås klinikjournaler og pensumstof. Hospitalerne bruger meget energi på klinikundervisningen. De fleste steder mødes man til klinik undervisning kl. 12 eller 13, og modtager undervisning resten af dagen med eller uden patient.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisning</h2>
	<p>Deltagelse i den kliniske undervisning i de tre fag er obligatorisk og der noteres fremmøde.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>3 mundtlige eksaminer i henholdsvis hudsygdomme, øre-næse-hals sygdomme og øjensygdomme.</p>
	<br /><p>Disse tre eksaminer finder alle sted i løbet af en to-ugers periode i slutningen af semestret og er alle med karakterer. De to uger med eksamen betyder ikke at der er god tid imellem hver eksamen, da mange hold har to af dem med én eller ingen dage imellem. Heldigvis får man eksamensdatoerne i rigtig god tid, så man kan nå at overveje en læsestrategi.</p>
	<br /><p><b>Øre-næse-hals-eksamen</b> foregår ved at man har 20 minutter til en (meget) fokuseret anamnese, og i princippet fuld ØNH-undersøgelse. Meningen er at man på denne tid også skal nå at skrive journalen, men dette bliver oftest bare til stikord. Det er heller ikke alle der når at lave den fulde undersøgelse, så det gælder selvfølgelig om at starte med det mest relevante. Til selve eksaminationen efterfølgende læses journalen op, og man bliver bedt om at demonstrere den del af ØNH-undersøgelsen der er særligt relevant for den pågældende patient. Derefter diskuterer man fund, diagnoser og behandling.</p>
	<br /><p><b>Eksamen i øjne</b> er meget lig med ØNH, dog skal man optage anamnese og undersøge patienten med det samme foran eksaminator og censor. Herefter forlader patienten lokalet og man diskuterer fund, diagnoser og behandling. Måske studiets hurtigst overståede eksamen, da det hele er overstået på 20 minutter.</p>
	<br /><p><b>Dermatologi</b> er anderledes, da der ikke er nogen patient til stede. Du trækker et nummer og får udleveret et antal billeder, der viser en en hudsygdom. Disse skal beskrives med den specielle dermatologiske terminologi, og derefter stiller eksaminator spørgsmål. Man dumper ikke hvis man ikke kan komme med den eksakte diagnose, hvis blot man kan beskrive billederne godt og komme med relevante differentialdiagnoser. Den videre del går mest af alt ud på at kunne fyre teori af direkte fra bogen, og man bliver gerne spurgt ind til mere end lige den sygdom, som billederne viser. Består man den første del af eksamen, trækker man endnu et kort hvor der står et emne inden for kønssygdomme (fx. Klamydia hos mænd), som man så går i gang med at øse ud af sin viden om. Igen kan man godt komme lidt bredere rundt, da der ofte er fokus på differentialdiagnoser. Både dermatologien og venerologien skal bestås, og den samlede karakter er vægtet 2:1.</p>
	<br /><p>Gældende for alle tre eksamener er, at din eksaminator vil være den samme som har undervist i de kliniske lektioner. Derfor vil han eller hun have haft mulighed for at fortælle, hvad han eller hun ønsker til sine eksaminer.</p>
	<br />
	<br /><p>Hver eksamen svarer til 5 ETCS point, inkl. selve kurset.</p>
	<br /><p>Kandidaten består, ligesom bacheloren, af en skriftlig opgave, som efterfølgende præsenteres og forsvares mundtligt. Den svarer til 10 ETCS point.</p>
	<br /><p>Der er ingen eksamen ifm. VKO. Dette dog sv.t. 2,5 ETCS point.</p>
	<br /><p>Eksamensplanen kan findes på følgende link: <a href="http://sund.ku.dk/uddannelse/vejledning-information/eksamensplaner/medicin/" target="_blank">http://sund.ku.dk/uddannelse/vejledning-information/eksamensplaner/medicin/</a></p>
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>