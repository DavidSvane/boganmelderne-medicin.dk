<div class="standard_width">
	<br /><h1 id="top">4. Semester Kandidat (2009)</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semestret generelt</p></a></li>
		<li><a href="#opbygning"><p>Semestrets opbygning</p></a></li>
		<li><a href="#fagene"><p>Fagene</p></a>
			<ul>
				<li><a href="#neuro"><p>Klinisk kursus i neurologi &amp; neurokirurgi</p></a></li>
				<li><a href="#psyk"><p>Klinisk kursus i psykiatri inklusiv børne- og ungdomspsykiatri</p></a></li>
				<li><a href="#social"><p>Klinisk kursus i socialmedicin og rehabilitering</p></a></li>
				<li><a href="#rets"><p>Retsmedicin</p></a></li>
			</ul>
		</li>
		<li><a href="#undervisnings"><p>Undervisnings</p></a></li>
		<li><a href="#obligatorisk"><p>Obligatorisk undervisnings</p></a></li>
		<li><a href="#eksamen"><p>Eksamen</p></a>
			<ul>
				<li><a href="#eneuro"><p>Eksamen i Neurologi, neurokirurgi og psykiatri inklusiv børne- og ungdomspsykiatri</p></a></li>
				<li><a href="#esocial"><p>Eksamen i socialmedicin og rehabilitering</p></a></li>
				<li><a href="#erets"><p>Eksamen i retsmedicin</p></a></li>
			</ul>
		</li>
	</ul>
	
	<h2 id="generelt">Semestret generelt</h2>
	<p>10. semester er et blandet, men overvejende klinisk semester. Det der fylder allermest er neurofagene; neurologi/neurokirurgi og psykiatri inkl. børne- og ungdomspsykiatri (BUP). Dertil kommer separate kurser i hhv. ’socialmedicin og rehabilitering’ og ’retsmedicin’.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semestrets opbygning</h2>
	<p>Undervisningen er bygget op omkring 3 rul, og er struktureret således at man har én uges forelæsninger efterfulgt af klinisk ophold i det pågældende fag. Retsmedicin ligger dog som et 2 ugers kursus i slutningen af semestret for alle rul, og består udelukkende af forelæsninger og SAU. Dertil kommer en enkelt dags CAMES-undervisning og en temauge med fælles forelæsninger i blandede neuro/psykemner.</p>
	<br /><p>Forløbene består i:</p>
	<ul>
		<li>Neurologi/neurokirurgi: 1 uges forelæsninger + 3 uger på neurologisk eller neurokirurgisk afdeling</li>
		<li>Psykiatri: 1 uges forelæsninger + 3 uger på voksenpsykiatrisk afdeling</li>
		<li>BUP: 1 uges forelæsninger + 1 uge på børne- eller ungdomspsykiatrisk afdeling</li>
		<li>Socialmedicin og rehabilitering: 1 uges forelæsninger + 1 uge på et jobcenter + 1 uge på rehabiliteringscenter</li>
		<li>Retsmedicin: 2 uger med forelæsninger</li>
	</ul>
	<br /><p><i>OBS! Se altid undervisningsplaner på KU-net eftersom disse datoer kan blive ændret.</i></p>
	<br /><img src="files/grafik_sk_4.png"/><br />
	<br /><p>Se kursus beskrivelser på følgende link: <a href="https://intranet.ku.dk/medicin_ba/undervisning/undervisningsplaner/Sider/default.aspx" target="_blank">Kursusbeskrivelser - Medicin.ku.dk</a></p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="fagene">Fagene</h2>
	<h3 id="neuro">Klinisk kursus i neurologi &amp; neurokirurgi</h3>
	<p>Forelæsningerne omhandler sygdomme i nervesystemet og muskler. Der er mest fokus på CNS, men PNS og muskelsygdomme hører også med. Det kliniske ophold fokuserer på, at man skal lære at lave en grundig neurologisk undersøgelse, samt kunne tolke eventuelle fund, og tage stilling til relevante parakliniske undersøgelser, behandling og videre forløb. Det kan derfor betale sig repetere neuroanatomien i overordnede træk! Vi anbefaler at du især lægger vægt på at få genopfrisket ledningsbaner, synsbaner og blodforsyning. Selvfølgelig er det vigtigt at du har en forståelse for diverse neurologiske/neurokirurgiske sygdomme. Men vigtigst af alt er den objektive neurologiske undersøgelse! Du skal kunne vækkes kl. 03:47 og redegøre for hvordan en central facialis parese ser ud.</p>
	<br /><p>Du kan blive placeret på et af følgende hospitaler i neurologi: Bispebjerg, Glostrup, Herlev, Hillerød, Næstved, Rigshospitalet (neuro/neurokir.)</p>
	<h3 id="psyk">Klinisk kursus i psykiatri inklusiv børne- og ungdomspsykiatri</h3>
	<p>Forelæsningerne i psykiatri er en gennemgang af de overordnede psykiatriske sygdomme, den psykiatriske anamnese, samt introduktion til psykopatologi, som er de symptomer og objektive fund, som man ser ved psykiatrisk sygdom. Det kliniske ophold i voksenpsykiatrien fokuserer på, at man bliver øvet i at optage en psykiatrisk anamnese, samt at lave en objektiv psykiatrisk vurdering.</p>
	<br /><p>I det kliniske ophold i BUP har man en mere observerende rolle; man skal altså ikke trænes i at optage anamnese, men stadig lære hvad der er vigtigt at vide, samt igen at kunne lave en objektiv psykiatrisk vurdering. Opholdene er selvfølgelig arrangeret forskelligt på de forskellige hospitaler, men typisk vil man være tilknyttet en afdeling for enten børn eller unge, og nogle steder endda kun en snæver gruppe af diagnoser.</p>
	<br /><p>Det er essentielt at du sætter dig ind i de mange forskellige typer af psykofarmaka - især bivirkningerne! De psykiatriske patienters problem er ofte, at de skal prøve mange præparater pga. disse bivirkninger. Eksempelvis kan mange godt lide at have sex, så når psykofarmakaets bivirkning er anhedoni og nedsat libido, seponeres lægemidlet ofte af patienten. Ligeledes lægges der til eksamen meget vægt på at du kan redegøre for ICD-kriterierne for hovedgrupperne af de vigtigste sygdomme (schizofreni, depression og bipolær sindslidelse). Underinddelingerne af de individuelle diagnoser er mindre essentielt.</p>
	<br /><p>Du kan blive placeret på et af følgende hospitaler i psykiatri: Amager, Ballerup, Bispebjerg, Fjorden, Frederiksberg, Glostrup, Hillerød, Hvidovre, Sankt Hans/ Slagelse, Rigshospitalet.</p>
	<br /><p>Du kan blive placeret på et af følgende hospitaler i BUP: Bispebjerg, Glostrup, Holbæk, Næstved, Roskilde.</p>
	<h3 id="social">Klinisk kursus i socialmedicin og rehabilitering</h3>
	<p>Dette kursus beskæftiger sig med sociale aspekter der spiller ind i et sygeforløb, og relaterer sig især til kommunale ydelser og tiltag, jobsituation og førtidspension.</p>
	<br /><p>I det ’kliniske’ ophold skal man med udgangspunkt i journaler lære at opstille en socialmedicinsk journal og vurdere om en patient er berettiget til specielle ydelser, og hvilke sociale tiltag der kan fremme patientens sundhedstilstand. Desuden er der nogle enkelte paragrafer man skal kunne redegøre for. Man kan skrive journalerne ret hurtigt. Disse skal udskrives til de andre på holdet, hvorefter de enkelt journaler gennemgås i detaljer i plenum.</p>
	<h3 id="rets">Retsmedicin</h3>
	<p>Dette kursus har tidligere været spredt henover semestret, men er nu samlet i et 2 ugers kursus. Målet med kurset er ikke at man efterfølgende skal kunne opklare diverse mordgåder, selvom man selvfølgelig hører om knivstik, kvælning og skudlæsioner. Hovedvægten er lagt på den viden, man har brug for når man kommer ud som ny læge på et hospital, fx hvad man præcis gør når en patient dør, har været ude for en ulykke eller vold. Desuden lære man hvordan man udfylder en dødsattest.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="undervisnings">Undervisnings</h2>
	<p>Foruden forelæsningerne ugen inden de kliniske ophold, er der på de fleste hospitaler lavet formaliseret undervisning, hvor der gennemgås klinikjournaler og pensumstof. Hospitalerne bruger meget energi på klinikundervisningen. De fleste steder mødes man til klinik undervisning kl. 12 eller 13, og modtager undervisning resten af dagen med eller uden patient.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisnings</h2>
	<p>Der er mødepligt på alle klinikophold.</p>
	<br /><p>Der er én dag med CAMES-undervisning i ’den alvorlige besked’.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>Der er tre eksamener på 10. Semester; én mundtlig i neurofagene, en mundtlig i socialmedicin i forlængelse af det kliniske ophold, og en skriftlig i retsmedicin.</p>
	<h4 id="eneuro">Eksamen i Neurologi, neurokirurgi og psykiatri inklusiv børne- og ungdomspsykiatri</h4>
	<p>Dette er den største af eksamenerne på 10. semester, og består af et hovedspørgsmål i enten neurologi, neurokirurgi, voksenpsykiatri eller børne- og ungdomspsykiatri, samt et B-spørgsmål. Dvs. skal du op i enten neurologi eller neurokirurgi, får du et B-spørgsmål i enten psykiatri eller BUP.</p>
	<br /><p>Datoen for sin eksamen får man ca. 2 uger før, men først kl. 12 dagen inden selve eksamen får man at vide hvilket fag man får hovedspørgsmål i. Eksamen er lidt forskellig afhængig af hvilket fag man kommer op i, men man får én samlet karakter.</p>
	<ul>
		<li><b>Hovedspørgsmål i neurologi eller neurokirurgi</b><br />Forberedelsen (105 minutter) består i at man skal optage anamnese på en rigtig patient og efterfølgende lave både almindelig somatisk (objektiv) undersøgelse og fuld neurologisk undersøgelse. På denne baggrund skriver man en journal (i hånden), som læses op inde til eksaminationen (ca. 60 minutter), i hvilken man tager udgangspunkt for en diskussion om differentialdiagnoser, undersøgelser, behandling og prognose. Efterfølgende trækker man et B-spørgsmål i enten voksenpsykiatri eller børne- og ungdomspsykiatri.<br /><i>Hjælpemidler: Man skal selv medbringe stetoskop og reflekshammer!</i></li>
		<li><b>Hovedspørgsmål i voksenpsykiatri</b><br />Forberedelsen (75 minutter) består i at man skal optage psykiatrisk anamnese på en rigtig patient og lave en objektiv psykiatrisk vurdering. Der skal hverken laves somatisk eller neurologisk undersøgelse! På baggrund af anamnesen skriver man en journal, som læses op inde til eksaminationen (ca. 60 minutter), i hvilken man tager udgangspunkt for en diskussion om differentialdiagnoser, undersøgelser, behandling og prognose. Efterfølgende trækker man et B-spørgsmål i enten neurologi eller neurokirurgi.<br /><i>Hjælpemidler: Man skal ikke medbringe hjælpemidler.</i></li>
		<li><b>Hovedspørgsmål i børne- og ungdomspsykiatri</b><br />Forberedelsen (60 minutter) består i at man får en video af en patient (barn eller ung). Man skal altså ikke sidde overfor en rigtig patient, i modsætning til de to andre fag. Foruden videoen får man nogle steder udleveret et uddrag fra journalen med udvalgte oplysninger. Videoen kan være mellem 5 – 20 minutter lang, og kan fx vise en del af en anamneseoptagelse. Afhængig af varigheden og indholdet kan man udfærdige en journal med de punkter man får oplysninger om. Man vælger altså ikke selv hvilke oplysninger man får, og det er derfor vigtigt at være grundig med objektivt psykisk, da man her kan vise hvad man kan selvstændigt. Typisk får man sammen med videoen nogle spørgsmål til casen angående symptomer, diagnose, behandling og prognose, som skal besvares inde til eksaminationen (ca. 60 minutter).<br /><i>Hjælpemidler: Man skal ikke medbringe hjælpemidler.</i></li>
	</ul>
	<h4 id="esocial">Eksamen i socialmedicin og rehabilitering</h4>
	<p>Forberedelsen (75 minutter) består i at læse journaler og sagsakter fra en borger, som man skal sammenfatte i en socialmedicinsk journal, som fremlægges til eksaminationen (30 min). Man kan også få en borger som man skal interviewe, og skrive en journal på. HUSK BØRNENE! (indberetningspligt)</p>
	<h4 id="erets"></h4>
	<p>Denne eksamen er 2 timer skriftlig uden hjælpemidler. Halvdelen (75 point) består af 25 multiple choice-opgaver, og halvdelen (75 point) består af ét essay-spørgsmål.</p>
	<br />
	<br /><p>Hvis du vil se ECTS point for kurserne, målbeskrivelser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/" target="_blank">KUnet - Kursusbeskrivelser</a></p>
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>