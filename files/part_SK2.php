<div class="standard_width">
	<br /><h1 id="top">2. Semester Kandidat</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semestret generelt</p></a></li>
		<li><a href="#opbygning"><p>Semestrets opbygning</p></a></li>
		<li><a href="#fagene"><p>Fagene</p></a>
			<ul>
				<li><a href="#sikkerhed"><p>Kursus i patientsikkerhed og kvalitetsudvikling</p></a></li>
				<li><a href="#intern"><p>Klinisk kursus i intern medicin, klinisk kursus i kirurgi og klinisk kursus i anæstesiologi</p></a></li>
				<li><a href="#cames"><p>Undervisning på CAMES</p></a></li>
			</ul>
		</li>
		<li><a href="#obligatorisk"><p>Obligatorisk undervisning</p></a></li>
		<li><a href="#eksamen"><p>Eksamen</p></a></li>
	</ul>
	
	<h2 id="generelt">Semestret generelt</h2>
	<p>2. semester KA (2015 studieordning) er væsentligt ændret på den nye studieordning. Tidligere var 8. semester et rent “teoretisk” semester uden klinik. Det nye 8. semester svarer lidt til det tidligere 9. semester, idet du er i klinik 2 x 5 uger på en kirurgisk og en medicinsk afdeling, samt to uge på en anæstesiologisk afdeling.</p>
	<br /><p>Semestrets 3 første uger er fælles for alle studerende med kursus i klinisk farmakologi og terapi. Herefter er det forskelligt i hvilken rækkenfølge, man har de andre kurser efter ens rul, som vi kender det fra 7. semester.</p>
	<br /><p>Det nye 8. semester har et spritnyt kursus i patientsikkerhed og kvalitetsudvikling. Læs mere nedenfor. Se undervisningsplanen med de forskellige rul på Kunet. under “Undervisningsplaner”.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semestrets opbygning</h2>
	<p>I det følgende beskrives gode tips til semestrets forskellige fag. For en uddybet redegørelse for, hvad der forventes til hvert fag, henvises der til målbeskrivelsen på Københavns Universitets hjemmeside.</p>
	<br /><p>Hvis du vil se ECTS point for kurserne, målbeskrivelser for fagene og lignende, tryk her: <a href="https://intranet.ku.dk/medicin_ba/undervisning/undervisningsplaner/Sider/default.aspx" target="_blank">Kursusbeskrivelser - Medicin.ku.dk</a></p>
	<br /><img src="files/grafik_sk_2.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	<br /><p>Hvilket tema du starter med, afhænger af hvilket hospital du ender på. Hvert tema tager 4 uger. Ved siden af temaundervisningen har du forelæsninger og SAU i epidemiologi.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="fagene">Fagene</h2>
	<p>Kursus i klinisk farmakologi og terapi - Se målbeskrivelsen på <a href="http://kurser.ku.dk/course/smea15021u/2015-2016" target="_blank">Målbeskrivelsen</a>.</p>
	<br /><p>Undervisningens formål er at give den studerende forståelse for rationel anvendelse af lægemidler, forståelse for den lovmæssige baggrund for lægemiddelanvendelse i bredeste forstand og den praktiske ordinationsproces. Du vil bla. blive undervist i hvordan man laver en recept, risikogrupper ift. medicin, samt om ordination af lægemidler ved de hyppigst forekommende sygdomme.</p>
	<br /><p>Undervisningen er en blanding af forelæsninger og SAU undervisning. Kurset varer semestrets 3 første uger og munder ud i en 2 timers skriftlig eksamen (se nedenfor)</p>
	<h3 id="sikkerhed">Kursus i patientsikkerhed og kvalitetsudvikling</h3>
	<p>Formålet med kurset er at give den studerende en grundlæggende forståelse af patientsikkerhed og kvalitetsudvikling i sundhedsvæsnet, herunder betydningen af IT systemer. Kurset er opdelt i 4 delområder:</p>
	<br /><p>Patientsikkerhed: Basal viden om fejlteori, om utilsigtede hændelser og hvordan disse rapportes og forsøges undgået i den kliniske hverdag</p>
	<br /><p>Kvalitet: Hvordan man arbejder med kvalitetsudvikling i den danske sundhedssektor</p>
	<br /><p>Teamtræning: Om effektiv ledelse, kommunikation og samarbejde i en simuleret situation</p>
	<br /><p>Sundhedsinformatik: Viden om IT-systemerne i sundhedssektoren og om hvordan sundhedsdata udveksles på tværs af forskellige niveauer.</p>
	<br /><p>Undervisningen består af 15 timers teori fordelt ud på forelæsninger og SAU, 9 timer om sundheds-IT, samt 3 timers simulationstræning på CAMES.</p>
	<br /><p>Kurset bedømmes ved at den studerende skal have godkendt kursusattest for deltagelse og et minimum at viden ift. ovenstående emner. Der kan desuden indgå elementer fra kurset ved den skriftlige integrerede eksamen i kirurgi, medicin og anæstesiologi (se nedenfor).</p>
	<h3 id="intern">Klinisk kursus i intern medicin, klinisk kursus i kirurgi og klinisk kursus i anæstesiologi</h3>
	<p>Kurserne er beskrevet under et forløb, da rækkefølgen de forløber i, er opdelt efter rul. Rulleforløbene er af samme konstruktion, som dem du oplevede på det første kandidatsemester.</p>
	<br /><p>På første kandidatsemester lærte du at indlægge patienter. Nu er det tid til at smide dem hjem igen. Ved denne begivenhed skal der skrives en epikrise, som er en opgørelse over indlæggelsesforløbet samt en fremtidig plan for patienten. Skrivning af epikriser forekommer således under begge kurser. Du skal også lære at gå stuegang, hvilket indebærer, at du lærer at gå fra fuld anamnese og objektiv undersøgelse til at gøre det fokuseret. Altså er kunsten ved stuegang at kunne fokusere på den aktuelle problemstilling i både spørgsmål og undersøgelse af patient, samt i videre plan for udredning og behandling, som du også skal tage stilling til.</p>
	<br /><p>Under kurset vil du få undervisning på de pågældende hospitaler. Undervisningen er især fokuseret på akutte tilstande, som skal afhjælpes hurtigt, men også på store sygdomsgrupper, så som f.eks. Mb. Crohn, KOL, akut abdomen og artrose. Derudover har du nogle CAMES timer. Disse bliver beskrevet nærmere under den obligatoriske undervisning.</p>
	<ul>
		<li><b>Klinisk kursus i intern medicin</b><br />Under dette kursus befinder du dig på en eller flere medicinske afdelinger. Du kommer til at indgå i den daglige arbejdsgang. Forvent at du i den første uge primært er observatør. Men sørg for at få meldt ud, at du gerne vil håndtere patienter hurtigst muligt. Selvom det er overvældende at skulle snakke med patienter imens du overvejer deres sygdom, så er det essentielt at du lærer at gøre begge dele som læge. Patienten skal samtidig føle, at du er nærværende i samtalen, hvilket kan være en stor udfordring, når dine tanker er fokuseret på, hvorvidt der ertale om galdesten, basal pneumoni eller nyresten. Udfordring gør mester, og man lærer af sine fejl (selvom de store helst skal undgås) så kast dig ud i så mange af disse situationer, som muligt. Kurset varer fem uger. Bemærk at du kan have CAMES nogle af dagene. Der vil desuden forekomme noget undervisning på både det medicinske og kirurgiske ophold. Dette bliver du oplyst om på førstedagen.</li>
		<li><b>Klinisk kursus i kirurgi</b><br />Under dette kursus befinder du dig på en eller flere kirurgiske afdelinger. Kurset er ligeledes fokuseret på, at du skal lære at lægge behandlingsplaner for kirurgiske patienter. Du vil primært komme til at gå stuegang sammen med en læge, hvor I tilser de indlagte patienter. Derudover vil du komme til at assistere til operationer. På nogle afdelinger vil du endda få mulighed for at være operatør ved disse operationer, superviseret af en kirurg. Er du på en afdeling med et akut modtageafsnit, vil du deltage i at indlægge patienter. Er der tale om en ortopædkirurgiske afdeling, kan du desuden hjælpe til i skadestuen (det gælder i mindre grad ved mave-tarm og urologi). Benyt dig af alle disse muligheder. Kurset varer fem uger og der kan ligge CAMES nogle af dagene</li>
		<li><b>Klinisk kursus i anæstesiologi</b><br />I dette kursus befinder du dig på en anæstesiologisk afdeling. Meget af tiden vil du skulle forberede patienter til operation. Derefter hjælper du anæstesisygeplejersken med at få patienten til at sove. Du lærer at anlægge maske og hvis du er heldig får du også lov til at prøve at intubere. Du skal desuden observere en anæstesiolog lave en lumbal punktur. Hvis der er et intensiv afsnit på hospitalet, kan du også være der i en periode. Kurset varer én uge, og der er sjældent CAMES samtidig.</li>
	</ul>
	<p>Som ved første kandidatsemester, har dette kursus en logbog. Mange hospitaler kræver ikke, at du får underskrifter i denne. Det er dog vigtigt at forhøre dig med de undervisningsansvarlige læger, således at du ikke mangler underskrifter sidst i dit forløb og derfor ikke kan få godkendt dit ophold. Bemærk desuden, at selvom hospitalet ikke benytter logbogen, er den stadig god til at give dig et overblik over, hvilke færdigheder du skal erhverve dig.</p>
	<br /><p>Logbogen er din sikkerhed for at du får øvet dig i de kliniske færdigheder som det forventes af dig ved endt kursus. Vi synes det er vigtigt at du er fremme i skoene og prøver at få lov til at afprøve så meget som muligt (som du føler, at du kan håndtere).</p>
	<br /><p>Overordnet set kan kurset give dig en rigtig god fornemmelse af, hvordan det er at være hospitalslæge. Hvis du viser, at du kan dit stof, får du ofte lov til at håndtere dine egne patienter og lægge en plan for disse. Denne konfereres selvfølgelig med afdelingslægen. Nyd den gode følelse af at du har tilset en patient, identificeret deres problematik og fået dem til at føle sig anerkendt samtidig. Derefter har du forhåbentligt fået formuleret dig fornuftigt i journalen og afdelingslægen er enig med din plan. Det er ikke sikkert det går perfekt hver gang, men når alting går som smurt, ved du hvorfor du vil være læge og du vil altid huske de svære situationer senere når du står alene med patienterne som uddannet læge.</p>
	<h4 id="cames">Undervisning på CAMES</h4>
	<p>Består af to ikke-på-hinanden-følgende dage. Dag 1: Fællesundervisning i stuegang med sygeplejestuderende og dag 2: Patientkommunikation. Det må på det kraftigste anbefales at læse kursusmaterialet på absalon inden kursusdagene, da der forventes et stort udbytte af dagene ift. hvor lidt tid, man har.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisning</h2>
	<p>Klinisk kursus i intern medicin, klinisk kursus i kirurgi og klinisk kursus i anæstesiologi: Al klinik i disse kurser er obligatorisk. Henholdsvis to gange fem uger, samt én uge for anæstesiologien. Bemærk, at du ofte kan bytte vagter, således at hvis du skal på arbejde onsdag, så kan du tage en aftenvagt en anden dag eller tage en weekendvagt. Det anbefales at lave denne rokering, da du får andre oplevelser og nogen gange meget bedre oplevelser om aftenen sammenlignet med i dagtimerne. Det er dog varierende i hvilken grad de forskellige afdelinger tillader de studerende at bytte.</p>
	<br /><p><b>Kursus i patientsikkerhed og kvalitetsudvikling:</b></p>
	<br /><p>Skal ligesom de kliniske kurser attesteres i din logbog. Hvilke elementer som er obligatoriske fremgår ikke af undervisnngsplanen.. Det antages kun at være de 3 timers simulation på CAMES - Men spørg kursusleder for en god ordens skyld eller se evt. absalon rum for info.</p>
	<br /><p><b>Undervisning på CAMES:</b></p>
	<br /><p>Alle CAMES-timer er obligatoriske. På dette semester drejer det sig om “Patientkommunikation”, samt tværfaglig dag med sygeplejersker (Fællesundervisning i stuegang). Begge CAMES omgange varer omkring syv timer.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<h4>Eksamen i klinisk farmakologi og terapi</h4>
	<p>2 timers skriftlig eksamen med hjælpemidler (fraset midler der muliggør ekstern kommunikation). Medicin.dk vil være tilgængelig til eksamen.</p>
	<br /><p>Bedømmes på 7-trins skalaen.</p>
	<h4>Eksamen i medicin, kirurgi, patologi, anæstesiologi og patientsikkerhed</h4>
	<p>Eksamen er skriftlig og varer seks timer. Det eneste hjælpemiddel du må medbringe, er en lommeregner. Eksamen ligger til sidst i semesteret og kan ligge før eller efter OSCEeksamen.</p>
	<h4>OSCE i intern medicin, kirurgi, anæstesiologi og diagnostiske specialer</h4>
	<p>Eksamen er mundtlig og praktisk. Den består af tolv poster, som man bevæger sig rundt i. Varigheden er halvanden time og du har seks minutter til hver post.</p>
	<br /><p>Det kan føles stressende, så hæng dig ikke i detaljer, men se i stedet at komme igennem alle postens spørgsmål. Ved en post kan der enten ligge et papirark med spørgsmål, som skal besvares eller der kan sidde en læge, som du skal snakke med. Sidst, men ikke mindst, kan der være en figurant, som du skal tage anamnese på og lægge en plan for. Du kan også blive konfronteret med at skulle lægge PVK, beskrive en ascitespunktur eller lign.</p>
	<br /><p>Der er ingen hjælpemidler til eksamen.</p>
	<br /><p>Det anbefales på det kraftigste, at du begynder at kigge på et par eksamensopgaver forholdsvis tidligt på semesteret. Selvom du herved kan få en følelse af, at du ikke har særlig godt styr på stoffet vil det give et indblik i eksamensspørgsmålenes form. Desuden vil eksamensopgaverne give dig en forståelse af det niveau, som kræves til eksamen. Bemærk desuden, at eksamensspørgsmålene sjældent er nær så detaljerige som på de forrige semestre. Til gengæld er der et større fokus på de akutte tilstande.</p>
	<br /><p>Til eksamenslæsningen gælder det især om at få dannet en strategi, således at du både får læst, samt lavet samtlige tidligere eksamensopgaver.</p>
	<br />
	<br /><p>Eksamensplanen kan findes på følgende link: <a href="http://sund.ku.dk/uddannelse/vejledning-information/eksamensplaner/medicin/" target="_blank">Eksamensplaner</a></p>
	<br /><p>Hvis du vil se ECTS point for kurserne, målbeskrivelser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/" target="_blank">KUnet - Kursusbeskrivelser</a></p>

	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>