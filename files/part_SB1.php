<div class="standard_width">
	<br /><h1 id="top">1. Semester Bachelor</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semesteret generelt</p></a></li>
		<li><a href="#opbygning"><p>Semesterets opbygning</p></a>
			<ul>
				<li><a href="#intro"><p>Introduktionskursus</p></a></li>
				<li><a href="#bhckk"><p>Kursus i Basal HumanBiologi &amp; Cellens Kemiske Komponenter</p></a>
					<ul>
						<li><a href="#ovelser1"><p>Øvelser på kurset i humanbiologi og kemi</p></a></li>
						<li><a href="#rad1"><p>Generelle råd til øvelser</p></a></li>
					</ul>
				</li>
				<li><a href="#tpk"><p>Kursus i Tidlig Patient Kontakt (TPK) (heraf 3 dage i klinik)</p></a>
					<ul>
						<li><a href="#obl1"><p>Obligatoriske elementer</p></a></li>
					</ul>
				</li>
			</ul>
		</li>
		<li><a href="#former"><p>Undervisningsformer</p></a>
			<ul>
				<li><a href="#lecture"><p>Forelæsninger</p></a></li>
				<li><a href="#sau"><p>SAU undervisning</p></a></li>
				<li><a href="#cafe"><p>Café-timer</p></a></li>
			</ul>
		</li>
		<li><a href="#eksamen"><p>Eksamen</p></a>
			<ul>
				<li><a href="#ehbk"><p>Eksamen i humanbiologi og kemi</p></a></li>
				<li><a href="#etpk"><p>Eksamen i TPK – Tidlig Patient Kontakt</p></a></li>
				<li><a href="#rad2"><p>Gode råd til studiet og semestret generelt</p></a></li>
			</ul>
		</li>
	</ul>
	
	<h2 id="generelt">Semesteret generelt</h2>
	<p>I de første uger af første semester har du et introduktionskursus. Kurset tjener som en almen introduktion til selve medicinstudiet, undervisningsmetoderne, samt de studieadministrative redskaber på fakultetet. I slutningen af kurset er du ude på et éndags ophold på en given hospitalsafdeling. Her ser du hvordan læger arbejder, samt hvordan en afdeling på et hospital fungerer. Der er ingen obligatoriske elementer forbundet med kurset. Efter introduktionskurset starter selve semestret. Du har et integreret kursus i <a href=""><b>basal humanbiologi</b></a> og <a href=""><b>cellens kemiske komponenter</b></a> sideløbede med et kursus i tidlig patient kontakt.</p>
	<br /><p>Hvis du vil se ECTS (European Credit Transfer System) point for kurserne, målbeskriv- elser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/" target="_blank"><b>KUnet - Kursusbeskrivelser</b></a></p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semesterets opbygning</h2>
	<br /><img src="files/grafik_sb1_1.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	<h3 id="intro">Introduktionskursus</h3>
	<p>Medicinstudiet skyder starten af med et kort introduktionskursus, som blandt andet indbefatter et én dags hospitalsbesøg. Dagen fungerer som en erhvervsdag på et hospital. Lægerne, som vejleder, tror man kan en masse nu når er begyndt på studiet, så der er mulighed for gode oplevelser med lidt at lave. Ældre medicinstuderende tilknyttes hvert hold som tutorer og introducerer den daglige gang. Blandt andet introduceres Studievejledningen. Kurset fungerer som en generel introduktion til dagens gang på Panum.</p>
	
	<br /><a href="#top" class="top_knap"><p>Tilbage til toppen</p></a>
	
	<h3 id="bhckk">Kursus i Basal HumanBiologi &amp; Cellens Kemiske Komponenter</h3>
	<p>I daglig tale er BHB kendt som “Humanbiologi” og Cellens Kemiske Komponenter som før hed “Medicinsk Kemi”, nu bedre kendt som “Kemi”.</p>
	<br /><p>Formålet med kurset i humanbiologi og cellens kemiske komponenter er overordnet at give den studerende et overblik, samt grundlæggende forståelse for den menneskelige organismes kemiske og anatomiske opbygning.</p>
	<br /><p>Deltagelse i laboratorieøvelser i cellens kemiske komponenter og efterfølgende aflevering af rapporter er <i>obligatorisk</i> for at kunne bestå kurset og få lov til at gå til eksamen.</p>
	<h4 id="ovelser1">Øvelser på kurset i humanbiologi og kemi</h4>
	<p>Du har 3 fysiologi øvelser i BHB og 2 kemi øvelser i kemi – OBS! Rækkefølgen af øvelserne varierer fra hold til hold.</p>
	<ul>
		<li>Anatomiøvelser, mikroskopi</li>
		<li>Fysiologiøvelser</li>
		<li>Integreret (Både kemi og BHB): øvelse i bikarbonatbufferen</li>
	</ul>
	<h4 id="rad1">Generelle råd til øvelser</h4>
	<p>Laboratorieøvelserne foregår nogenlunde, som du er vant til i gymnasiet. Du skal dog være opmærksom på, at du selv er ansvarlig for at møde velforberedt op til øvelsen, altså skal du som minimum have læst øvelsesvejledningen. Det kan anbefales at møde velforberedt til øvelserne, da der oftest ikke er sat tid af til teoretisk gennemgang før øvelsen begynder. HUSK at undersøge om du selv skal medbringe kittel eller handsker eller om en eller flere personer fra holdet skal melde sig som forsøgspersoner inden øvelsesdagen.</p>
	
	<br /><a href="#top" class="top_knap"><p>Tilbage til toppen</p></a>
	
	<h3 id="tpk">Kursus i Tidlig Patient Kontakt (TPK) (heraf 3 dage i klinik)</h3>
	<p>TPK kurset sigter mod at give den studerende en dybere og bredere forståelse for lægens rolle og funktion som kommunikator, samt læge-patient forholdet. Du vil blive undervist ud fra forskellige modeller og teorier, og skal ved endt kursus have en forståelse af forskellige perspektiver på sygdom, samt betydningen af det enkelte menneskes livsforløb på tolkningen og forståelsen af egen sygdom.</p>
	<br /><p>På kurset lærer du basale kommunikationsteknikker, grundlæggende etiske overvejelser i lægeprofessionen mv. Du vil under forløbet blive tilknyttet en praktiserende læge, som vil tildele dig en patient. Du skal gennemføre 3 samtaler med henholdsvis lægen og patienten, hvor I snakker om patientens sygdom, livsforløb, forhold til sundhedssektor o.a. Samtalerne skal munde ud i en rapport, hvor du redegør for patientens egne overvejelser omkring sygdom og lignende (se kompendiet i TPK for formalia til opgaven). Det kan anbefales at gøre et godt stykke arbejde ud af rapporten, da <i>det er denne du eksamineres ud fra</i>, og det er en god måde at få anvendt og forstået pensum på.</p>
	<h4 id="obl1">Obligatoriske elementer</h4>
	<ul>
		<li>Førstehjælpskursus: Et to dages kursus i basal førstehjælp på Panum.</li>
		<li>Undervisning i tavhedspligt. SAU-undervisning (første time) med din lærer på Panum.</li>
		<li>Besøg hos praktiserende læge og patient, samt aflevering af rapport, der opfylder de formelle krav.</li>
	</ul>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="former">Undervisningsformer</h2>
	<h3 id="lecture">Forelæsninger</h3>
	<p>Forelæsningerne varer 45 min, starter et kvarter over et helt timetal (det akademiske kvarter) og omhandler et givet emne fra pensum. Det er meget forskelligt blandt de studerende, i hvilken grad de kommer til forelæsningerne. Et godt råd er, at du lægger ud med at komme til alle forelæsningerne og selv finder ud af, hvad det giver dig – og om du skal skrive noter på computer eller papir, eller måske foretrækker bare at sidde og lytte.</p>
	<h3 id="sau">SAU undervisning</h3>
	<p>SAU undervisning eller ”Studenter-Aktiverende Undervisning” foregår som almindelig klasseundervisning. Her har de studerende mulighed for at stille spørgsmål til pensum og være en del af undervisningen. SAU undervisning prioriteres højt af de fleste studerende, da mange finder det meget udbytterigt. På 1. semester har du SAU undervisning i humanbiologi. Her er underviseren enten en studerende fra et højere semester eller en færdiguddannet læge. I faget kemi er SAU underviseren ofte en specifikt faguddannet fastansat ved fakultetet.</p>
	<h3 id="cafe">Café-timer</h3>
	<p>I kemi er der arrangeret café timer, som foregår i et af auditorierne. Café timerne foregår sådan, at de studerende har mulighed for at komme og regne opgaver. Der vil være to lærere, der står til rådighed for at besvare jeres spørgsmål og gennemgå emner som fx pH eller Fischer til Hayworth projektion på tavlen.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>Se udførlig eksamensoversigt på: <a href="http://sund.ku.dk/uddannelse/vejledning-information/eksamensplaner/medicin/" target="_blank"><b>Eksamensplaner</b></a></p>
	<h3 id="ehbk">Eksamen i humanbiologi og kemi</h3>
	<p>Integreret skriftlig eksamen af 4 timers varighed. Du må medtage dit tabelværk over kemiske data og en lommeregner. Det er ikke tilladt at have gemt data på lommeregneren – de tager stikprøver til eksamen, så overhold reglerne for din egen skyld. Der gives ikke karakterer for eksamen, men bestået/ikke bestået som resultat. Eksamen skal være bestået inden du kan påbegynde 3., 4. og 5. semester – men det er altså muligt at fortsætte på 2. Semester uden at have bestået 1. semester. Der afholdes midtvejs i semesteret en prøve-eksamen/midtvejstest i eksamenslokalerne på Peter Bangs vej, så man har mulighed for at lære faciliteterne at kende. Denne opgave rettes ikke, men den studerende får selv besvarelsen tilsendt, så man har mulighed for selv at rette den ud fra rettevejledningen</p>
	<h3 id="etpk">Eksamen i TPK – Tidlig Patient Kontakt</h3>
	<p>Eksamen er mundtlig og varer cirka 20 minutter. Der er ingen forberedelsestid til eksamen, da du eksamineres ud fra din tidligere afleverede rapport. Til eksamen stilles der både konkrete spørgsmål til rapporten, samt perspektiverende spørgsmål til pensum. Du må selvfølgelig gerne have din rapport med ind til eksamen – Men du må IKKE have lavet noter, overstregninger eller lignende i rapporten. Eksamen skal være bestået inden du kan påbegynde 3., 4. og 5. Semester.</p>
	<br />
	<h4 id="rad2">Gode råd til studiet og semestret generelt</h4>
	<p>Som mange studerende også vil fortælle jer, er den bedste forberedelse til eksamen ofte at regne gamle eksamenssæt. Derfor er café-timerne en rigtig god ide at komme til, da I netop her får regnet de ”typeopgaver” igennem, som vil blive stillet til eksamen.</p>
	<br />
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>