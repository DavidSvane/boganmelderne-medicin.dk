<div class="standard_width">
	<br /><h1 id="top">4. Semester Bachelor</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semesteret generelt</p></a></li>
		<li><a href="#opbygning"><p>Semesterets opbygning</p></a>
			<ul>
				<li><a href="#forsteforlob"><p>Første forløb: Videnskabsteori</p></a></li>
				<li><a href="#andetforlob"><p>Andet forløb</p></a>
					<ul>
						<li><a href="#mavetarm"><p>Kursus i mave, tarm og lever</p></a></li>
						<li><a href="#hjertelunge"><p>Kursus i hjerte og lunger</p></a></li>
					</ul>
				</li>
			</ul>
		</li>
		<li><a href="#obligatorisk"><p>Obligatorisk undervisning</p></a></li>
		<li><a href="#eksamen"><p>Eksamen</p></a></li>
		<li><a href="#"><p></p></a></li>
	</ul>
	
	<h2 id="generelt">Semesteret generelt</h2>
	<p>Velkommen på fjerde semester. Den største forskel fra tredje semester er indlæringsformen. Selvom en del af de indre organers anatomi beskrives på fjerde semester, så er mængden af detaljer langt fra så stor, som på tredje. Til gengæld lægges der fokus på forståelse af fysiologien og bag-vedliggende samarbejde mellem proteiner. På denne måde ligner semestret mere andet semester. Ligesom på andet semester, er fjerde semester også opdelt i to forløb.</p>
	<br /><p>I det første forløb ligger kurset Videnskabsteori. Dette er et mindre kursus, som varer semestrets første tre uger. Andet forløb indbefatter kurserne mave, tarm og lever, samt hjerte og lunger. Forløbet varer semestrets resterende tre måneder.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semesterets opbygning</h2>
	<p>I det følgende beskrives gode tips til semestrets forskellige fag. For en uddybende redegørelse for, hvad der forventes til hvert fag, henvises der til målbeskrivelsen på Københavns Universitets hjemmeside.</p>
	<br /><p>Hvis du vil se ECTS point for kurserne, målbeskrivelser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/" target="_blank">KUnet - Kursusbeskrivelser</a></p>
	<br ><img src="files/grafik_sb_4.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	
	<h3 id="forsteforlob">Første forløb: Videnskabsteori</h3>
	<p><b>Videnskabsteori:</b> Omhandler medicinsk etik og metoder til analyse af videnskabelige artikler. Kurset er et mindre kursus hvor der forekommer en obligatorisk opgave som diskuteres i grupper.</p>
	<h3 id="andetforlob">Andet forløb</h3>
	<h4 id="mavetarm">Kursus i mave, tarm og lever</h4>
	<p>Faget omhandler de indre organers anatomi, samt deres fysiologiske egenskaber, primære funktioner, og de biokemiske processer, som foregår i hvert organ. Kursets anatomidel svarer meget til tredje semesters anatomi. Dog læner anatomien sig i højere grad op ad organernes udformning, innervation og karforsyning samt bughindens forløb frem for 3. semesters overvejende muskellære. Når du skal lære fysiologien, kan du gøre dig selv en stor tjeneste ved at fokusere på den overordnede forståelse, og således ikke prøve at lære alle enzymerne ved første gennemlæsning. Det er vigtigt at være en kritisk læser, da mange enzymer og signalmolekylers funktion ofte opgives som delvist uafklarede i litteraturen. For mange vil det være en fordel at tegne signalvejene igen og igen.</p>
	<br /><p>Ang. biokemidelen anbefaler vi, at du udprinter “main map”, som er et stort oversigtsark over den menneskelige metabolisme (stofskifte). Du bruger “main map” som et atlas ved siden af læsning af biokemibøgerne. “Main map” er tilladt ved eksamen, så gør dig selv en tjeneste og bliv gode venner med det. Find det på absalon eller i lamineret udgave på Panums bibliotek, hvor dette kan kopieres. Endvidere anbefales det at udprinte “Enzymes” - en oversigt over hvilke enzymer der katalyserer de forskellige reaktioner i den menneskelige metabolisme.</p>
	<h4 id="hjertelunge"></h4>
	<p>Omhandler hjertet, lungerne og mediastinums (bindevævsrummet mellem lungerne) anatomi. Derudover skal du lære om respirationsfysiologi samt hjertets elektriske ledning og pumpefunktion. Når du skal lære om EKG’et, er det vigtigt at huske, at du ikke skal kunne identificere en lang række arytmier til eksamen. Du skal lære at forstå hjertets elektriske ledning samt de mest almindelige arytmier i hjertet. I respirationsfysiologien er et godt råd at lære forkortelserne for de forskellige lungevoluminer, som fx tidal volumen (TV), da disse ofte anvendes. Opgaveregning fra gamle eksamenssæt er meget anbefalelsesværdigt. Samme opgavetyper går igen i de forskellige sæt, hvorfor det er en god idé at være velkendt i disse. Herudover giver opgaveregningen en mere praktisk og bedre forståelse af teorien, især med hensyn til lungefysiologien.</p>
	<br /><p>Som noget NYT er kursus i energiomsætning rykket tilbage til 4. semester efter et kort ophold på 5. Det bliver eksamineret integreret sammen med hjerte og lunger og kurset ligger også herunder. Energiomsætning er et fag som mange studerende finder svært. Faget drejer sig om at give den studerende en basal forståelse af kroppens stofskifte, samt hvordan man kan regne på denne. Der afholdes både SAU og forelæsningstimer i faget. Lige som respirationsfysiologien på 4. semester og i høj grad nyrefysiologi på 5. semester, er energiomsætning et ”regnefag”. Du lærer det altså bedst ved at regne opgaver, igen og igen. Der findes et hæfte lavet af Aspiri – Nogle finder det brugbart. Andre klarer sig med noter fra Effimedicin. Hvad end du vælger, så sørg for at regne så mange opgaver som muligt.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisning</h2>
	<ul>
		<li><b>Kursus i videnskabsteori:</b> Aflevering af en gruppe rapport. Gruppen består af 3-4 studerende</li>
		<li><b>Kursus i mave, tarm og lever:</b> Øvelsesforberedelse, øvelser og efterbehandlingstimer. Deltagelse heri er en forudsætning for godkendelse af øvelsesrapporter
			<ul>
				<li>Biokemi: Regulatoriske mekanismer i det intermediære stofskifte</li>
				<li>Fysiologi: Epithelial transport</li>
			</ul>
		</li>
		<li><b>Kursus i hjerte og lunger:</b> Øvelsesforberedelse, øvelser og efterbehandlingstimer. Deltagelse heri er en forudsætning for godkendelse af øvelsesrapporter
			<ul>
				<li>Kredsløbsregulering</li>
				<li>EKG og Doppler (ultralyd)</li>
				<li>Respirationens mekanik</li>
				<li>Øvelse i energiomsætning</li>
			</ul>
		</li>
	</ul>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>Der er 3 eksaminer på semesteret. Foråret 2015 var første semester hvor der afholdtes adskilte eksaminer i mave, tarm og lever samt hjerte og lunger. Tidligere var det en integreret eksamen, nu opdeles den i to. Ændringen tillader en mere fokuseret og bedre eksamenslæsning trods længere eksaminer.</p>
	<br /><p><b>Videnskabsteori:</b> 3 timers skriftlig eksamen. Hjælpemidler: Trykte lærebog/ kompendier godkendte til faget.</p>
	<br /><p><b>Mave, tarm og lever:</b> 4 timers skriftlig eksamen. Hjælpemidler: metabolismeplancher, Documenta biochemica, Documenta physiologica, adgang til VIRMIR (virtuel mikroskopi). Metabolismeplancherne samt enzymoversigtet udleveres til eksamen.</p>
	<br /><p><b>Hjerte, kredsløb og lunger:</b> 4 timers skriftlig eksamen. Hjælpemidler: Metabolismeplancher, documenta biochemica, Documenta physiologica, adgang til VIRMIR (virtuel mikroskopi). Metabolismeplancherne samt enzymoversigtet udleveres til eksamen.</p>
	<br /><p>Til begge store eksaminer anbefales på det kraftigste, at kigge på tidligere eksamensopgaver forholdsvis tidligt på semestret. Især lungefysiologi og energiomsætning kræver øvelse i opgaveregning. Selvom du herved kan få en følelse af, at du ikke har særlig godt styr på stoffet, vil det samtidig give et indblik i eksamensspørgmålenes form samt hvilke emner der hyppigst optræder. Det vil give dig mulighed for at fokusere din læsning bedre og give dig mulighed for at komme ind i tankegangen til eksamensopgaverne.</p>
	<br /><p>Derudover er det fornuftigt, at benytte stofskifteplanchen (Main map), Documenta physiologica samt Documenta biochemica både under læsning og når du laver eksamensopgaver. Således vænner du dig til, hvilke data der er tilgængelige til eksamen, samt hvor du finder hvad i dokumenterne.</p>
	<br /><p>Stofskifteplanchen findes på læsesalen på Panum og findes på Absalon under kurset. Eksemplaret er til kopiering. De to documentae findes på absalon.</p>
	<br /><p>Eksamensplanen kan findes på følgende link: <a href="http://sund.ku.dk/uddannelse/vejledning-information/eksamensplaner/medicin/" target="_blank">Eksamensplaner</a></p>
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>