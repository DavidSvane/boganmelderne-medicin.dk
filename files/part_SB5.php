<div class="standard_width">
	<br /><h1 id="top">5. Semester Bachelor</h1>
	<a href="javascript:toggleTOC()"><h2><b>&#8801;</b> Index</h2></a>
	<ul id="toc">
		<li><a href="#generelt"><p>Semestret generelt</p></a></li>
		<li><a href="#opbygning"><p>Semestrets opbygning</p></a>
			<ul>
				<li><a href="#forsteforlob"><p>Første forløb</p></a>
					<ul>
						<li><a href="#nyre"><p>Nyre- og urinvejekurset</p></a></li>
						<li><a href="#endo"><p>Endokrinologi, reproduktion og blod</p></a></li>
					</ul>
				</li>
				<li><a href="#andetforlob"><p>Andet forløb</p></a>
					<ul>
						<li><a href="#immu"><p>Immunologi</p></a></li>
						<li><a href="#pato"><p>Almen patologi</p></a></li>
						<li><a href="#farma"><p>Kurset i basal farmakologi</p></a></li>
					</ul>
				</li>
			</ul>
		</li>
		<li><a href="#obligatorisk"><p>Obligatorisk undervisning</p></a></li>
		<li><a href="#eksamen"><p>Eksamen</p></a></li>
	</ul>
	
	<h2 id="generelt">Semestret generelt</h2>
	<p>Velkommen til 5. semester. Semesteret er nu under den nye studieordning, hvilket betyder der vil være en 4 timers skriftlig eksamen knap 2 måneder inde i semesteret i fagene: Nyrer, endokrinologi, blod og energiomsætning. I sidste måned af semesteret vil der være endnu en 4 timers skriftlig eksamen i fagene immunologi, basal patologi og basal farmakologi. Det anbefales, at man kommer godt med fra start, idet der ligger undervisning helt op til eksaminerne, og der derfor ikke er nogen betydelig læseferie. 5. semesters samlede pensum er stort, idet meget fysiologi-, biokemi- og anatomi, som ikke passede på andre semestre, i stedet alle ligger her. Kursus i energiomsætning lå de sidste 2 semestre her, men det er nu blevet rykket tilbage til 4. semester.</p>
	<br /><p>Indlæringsformen er som man kender den fra 4. semester – En del udenadslære når det kommer til anatomien og større fokus på forståelsen i fysiologien og biokemien. Her et det et godt råd, at erhverve sig en god forståelse af de biokemiske og fysiologiske processer, da forståelse hjælper på at huske tingene. Anatomiundervisningen er som du kender den med SAU klasser.</p>
	<br /><p>Udover det store pensum, skal du også påbegynde dit bachelorprojekt. Imellem de to store kurser på 5. semester afholdes et nyt ”Forberedende Kursus i bachelorprojekt”, som består af få forelæsninger og SAU-timer. Kursetattest kræver ikke, at du nødvendigvis skriver bachelor-opgaven, blot at du indleverer en skriftlig aflevering i form af en synopsis samt godkendt aftale om vejledning, f.eks. i form af en mail fra vejleder. Denne struktur er ny fra tidligere semestre. Bemærk altså at du ikke nødvendigvis behøver at skrive den på 5. semester, men hvis du ønsker kan du både påbegynde, aflevere og gå til eksamen i bachelorprojektet på 5. sem. Det eneste krav er dog at den påbegyndes. Hvis du skulle have spørgsmål ang. dit bachelorprojekt, så tøv ikke med at gå til Studievejledningen eller Studieservicecenteret med dem.</p>
	<br />
	<br /><p>Bachelorprojektet har til formål at give den studerende erfaring med litteratursøgning. Det består af en skriftlig opgave med et omfang på ca. 4000 ord, som skal skrives på dansk eller engelsk. Opgaven fremlægges mundtligt for vejleder og censor på ca. en halv time.</p>
	<br /><p>Undervisningen i kurset er skemalagt til to uger på 5. semester. Her afholdes forelæsninger og SAU undervisning, der vil hjælpe dig med at finde et projekt og en vejleder samt give dig egenskaber til at skrive opgaven.</p>
	<br /><p>Det er en selvstændig opgave at finde en vejleder indenfor et speciale, efter den studerendes interesse. Den formelle aflevering af bachelorprojektet og eksamen hertil afholdes først på 6. semester. Det er dog anbefalelsesværdigt allerede på 5. at udnytte undervisningen og begynde at finde en vejleder indenfor et felt man finder interessant.</p>
	<br /><p>På bachelorprojektsiden på absalon findes en liste over forskere, professorer og lektorer, som er mulige vejledere. Alternativt er det muligt at finde en professor eller lektor på et hospital, som kan agere som vejleder. Bemærk at vejleder skal være ansat på KU.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="opbygning">Semestrets opbygning</h2>
	<br /><img src="files/grafik_sb_5.png"/><br />
	<p><i>OBS! Se altid undervisningsplaner på KU-net eftersom disse datoer kan blive ændret.</i></p>
	<h3 id="forsteforlob">Første forløb</h3>
	<h4 id="nyre">Nyre- og urinvejekurset</h4>
	<p>Det er det indledende kursus på semestret, og ligger i den første måned. Der er både anatomi og fysiologi i kurset. Nyrefysiologi kan virke indviklet, da du både skal erhverve dig viden om lokalisationen af adskillige transportkanaler, som kun optræder bestemte steder i nefronet (den funktionelle enhed i nyren), samt nyrens anatomi og hormonelle funktioner. Men fortvivl ej – undervisningen er god at komme til. Du gør ligeledes dig selv en tjeneste ved at regne eksamensopgaver fra start.</p>
	<h4 id="endo">Endokrinologi, reproduktion og blod</h4>
	<p>Kurset består af undervisning i fysiologi, biokemi og anatomi. Der undervises dog kun i biokemi på blodkurset. Det anbefales, at du bruger en god mængde tid på at lære de forskellige hormonakser og feedbackmekanismer, da disse ligger grundlaget for mange af eksamensopgaverne. Vi anbefaler at du enten tegner hormonakserne med feedback mekanismerne, eller laver overskuelige tabeller, som giver dig et godt overblik.</p>
	<br /><p>Efter ovenstående kurser skal den studerende op i første eksamen på 5. Semester. Det er en 4 timers skriftlig eksamen i de ovenstående fag, altså nyrer, endokrinologi, blod og energiomsætning.</p>
	
	<h3 id="andetforlob">Andet forløb</h3>
	<h4 id="immu">Immunologi</h4>
	<p>Er et fag med stor detaljegrad. Dette skyldes først og fremmest, at der er mange molekyleinteraktioner, som den studerende skal kende til. En god ide ved førstegangslæsning er at få et overblik over de forskellige celletyper og deres funktioner - samt forskellene mellem det innate og adaptive immunsystem. Dernæst kan du gå mere ned i detaljerne. Det er vigtigt at have styr på disse detaljer, da eksamen er utrolig specifik og du kan blive spurgt om finesser, som kun har været nævnt en enkelt gang i bogen. Af underviserne anbefales bogen ”Basic Immunology – Abbas et al.” Vælger du denne bog, er det vigtigt at huske, at pensum er hele bogen. Læg mærke til figurer, da figurtekst eller figurerne selv ofte optræder i eksamenssættene</p>
	<h4 id="pato">Almen patologi</h4>
	<p>Er læren om sygdomme, deres årsager, mekanismer og manifestationer. Det er et fag, som du kommer til at have resten af tiden på den kliniske del af studiet. Dette kursus er ment som en indledning til den øvrige patologi. Målsætningen er, at den studerende skal kunne genkende (dvs. på mikroskopipræparater) de celle- og vævsforandringer der optræder ved inflammation, kredsløbsforstyrrelser, cellebeskadigelse og neoplasier (cancer), samt kunne forstå og beskrive de overordnede processer indenfor hver af de fire processer. Kurset har 2 slags SAU timer. Den ene form tager udgangspunkt i en case, hvor du arbejder i gruppe med andre studerende for at løse en bestemt opgave indenfor patologien.</p>
	<br /><p>Den anden form fokuserer på den patologiske anatomi, hvor der bliver gennemgået diverse mikroskopiske præparater.Det anbefales, at du selv bruger tid på at studere pensumpræparaterne, så du kan sammenligne dem med, hvordan det raske væv ser ud. Alle præparaterne kan findes på Absalon, med forklaringer om, hvad du ser og hvilke kendetegn du skal kigge efter.</p>
	<br /><p>Alle forelæsninger videooptages og kan findes på Absalon, således at du kan se dem hjemmefra når du har lyst. Derudover livestreames de, så man kan sidde og se dem på internettet samtidig med at de afholdes.</p>
	<h4 id="farma">Kurset i basal farmakologi</h4>
	<p>Starter lidt senere end de to andre kurser i sidste periode. Kurset starter med de basale farmakologiske begreber, herunder famakodynamik og farmakokinetik. Bagefter tages udgangspunkt i relevante præparater indenfor de forskellige lægemiddelgrupper f.eks. cytostatika og diuretika. Præparaterne skal læres udenad i forhold til navn, stofgruppe, virkningsmekanisme, indikationer (anvendelse) og bivirkninger. Kun hvis der er meget relevante lægemiddelinteraktioner skal disse kunnes. Start tidligt med at lære farmakort (findes på effimedicin.dk), da der er mange præparater. Her er der kun en vej: Øvelse, øvelse og øvelse. Til sidst på semesteret vil der være endnu en 4 timers skriftig eksamen i de ovenstående fag - immunologi, basal patologi og basal farmakologi.</p>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="obligatorisk">Obligatorisk undervisning</h2>
	<ul>
		<li>Kursus i nyrer og urinveje: Øvelse i Nyrefunktion - med deltagelse i øvelsen, samt forberedelse og efterbehandling.</li>
		<li>Kursus i energiomsætning: Øvelse i energiomsætning – med deltagelse i øvelse samt forberedelse og efterbehandling.</li>
		<li>Forberedende kursus i bachelorprojekt: Bemærk at der afkræves der en synopsis og godkendelse af vejleder for en kursusattest, men ikke at man afleverer selve projektet. Dette og selve eksamenen kan udskydes til 6. semester.</li>
	</ul>
	
	<br /><a href="#top" class="top_knap"><p>Tilbage til toppen</p></a>
	<br /><hr />
	
	<h2 id="eksamen">Eksamen</h2>
	<p>Semestret har 2 integrerede eksaminer.</p>
	<ul>
		<li>Eksamen i nyrer, endokrinologi, blod og energiomsætning: 4 timers skriftlig eksamen. Hjælpemidler: lommeregner uden lagrede data, main map, biokemisk formelsamling og documenta physiologica udleveres. Adgang til VIRMIK med eksamenslogin.</li>
		<li>Eksamen i fagene immunologi, basal patologi og basal farmakologi.: 4 timers skriftlig eksamen. Hjælpemidler: lommeregner uden lagrede data samt formelsamling i farmakologi. Eksamen ligger typisk midt i sidste måned på semesteret.</li>
	</ul>
	<br /><p>Som altid anbefales det, at du laver eksamenopgaver fra de forrige års eksaminer.</p>
	<p>Eksamensplanen kan findes på følgende link: <a href="http://sund.ku.dk/uddannelse/vejledning-information/eksamensplaner/medicin/" target="_blank">Eksamensplaner</a></p>
	<p>Hvis du vil se ECTS point for kurserne, målbeskrivelser for fagene og lignende, tryk her: <a href="http://sund.ku.dk/uddannelse/vejledning-information/studieordninger/medicin/" target="_blank">KUnet - Kursusbeskrivelser</a></p>
	
	<br /><a href="#top" class="top_knap"><p>Tilbage til toppen</p></a>
	
	<br /><br /><br />
</div>